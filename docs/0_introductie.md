
# Internet of Things

```{image} ../assets/logo-int-black-wordmark.svg
:name: Hanzehogeschool Groningen
:align: left
```

Welkom bij de workshop Internet of Things! In deze workshop zal je gaan kennismaken met een [microcontroller](https://en.wikipedia.org/wiki/Microcontroller), een compacte geïntegreerde chip die is ontworpen om specifieke handelingen in een [*embedded system*](https://en.wikipedia.org/wiki/Embedded_system) uit te voeren, bijvoorbeeld het meten en versturen van temperatuur of een gesproken boodschap omzetten naar een online bestelling ...

```{figure} ../images/xkcd_listening.png
:name: XKCD Listening

*Sure, you could just ask, but this also takes care of the host gift thing.* -- [XKCD Listening](https://xkcd.com/1807/)
```

In het bijzonder zal je gaan kennismaken met [Raspberry Pi Pico](https://www.raspberrypi.com/products/raspberry-pi-pico/), of *Pico* in het kort. Dit is een veelzijdige microcontroller die zóveel functionaliteit bevat dat het ook een [*system on a chip*](https://en.wikipedia.org/wiki/System_on_a_chip) (SoC) wordt genoemd. Het integreert vrijwel alle functionaliteit die je kent van een moderne computer of mobiel, bijvoorbeeld Wifi en Bluetooth connectiviteit.

In deze workshop ga je het volgende doen:

-   De Raspberry Pi Pico microcontroller leren kennen
-   Een [LED](https://en.wikipedia.org/wiki/Light-emitting_diode) (*Light Emitting Diode*, een zuinige kleine lamp) aansluiten op de microcontroller
-   Een temperatuursensor op de microcontroller aansluiten
-   Een programma schrijven voor
    -   het aan- of uitzetten van een LED
    -   het lezen van temperatuur van een temperatuursensor
    -   het versturen van temperatuur over een netwerk

Je gaat de microcontroller programmeren in een taal waar je al bekend mee bent: Python!
